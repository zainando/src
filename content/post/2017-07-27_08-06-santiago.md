+++
date = "2017-07-27"
title = "Santiago 2017"
tags = ["santiago", "a piedi", "by foot"]
series = "Camino de Santiago"
draft = true
+++

## Giorno 1

Autobus + attesa + aereo + autobus = 6 ore scarse di sonno, 19 ore di viaggio, 
mezzo film visto, un crampo al collo per la posizione assunta nei vari mezzi di trasporto. 
Pranzo e cena a panini, la preghiera del pellegrino con le suore, Leon di notte, la sveglia puntata alle 5.30.

## Giorno 2: Leon - Villar de Mazarife

Sveglia alle 5.30, campi a destra e a sinistra, una manciata di asfalto, prime vesciche, 
"Solo 20 km oggi? Potremmo farne alti 14!“,le mele, gli spaghetti per pranzo e i fagioli per cena, l'alimentari che apre alle 5, 
l'albergo di Jesus, la piscina, lavarsi i capelli con il Marsiglia, le nuvole del tramonto: rosso di sera, buen camino si spera.

## Giorno 3: Vilar de Mazarife - Astorga

I 32 km più lunghi del mondo che "finché non li provi non sai se ce la fai" , 
la partenza sotto le stelle, la merenda, i sandali con il calzino, l'oasi nel deserto, la pranzena, 
il signore che fa il cammino al contrario, la Cattedrale, la festa romana, la messa, il gelato (non in foto), 
il cioccolato, gli orecchini, l'ostello a tre piani, i fiosioterapisti, l'oki come se piovesse, il sonno che non è mai abbastanza.

## Giorno 4: Astorga - Rabanal del camino

Walking and sun and Walking and sun. Gli incontri lungo il cammino, le scarpe abbandonate, 
i vecchietti che vendono bastoni, la strada in piano, il primo caffè, i dolori, i vespri in gregoriano, le lodi, 
il primo ostello che ci dice che non ha posto, la carbonara, l'ostello spartano e l'hospitalero di 100 anni.

## Giorno 5: Rabanal del Camino - Molinaseca

Sveglia presta, partenza con il buio che diventa un'abitudine, il sole che fa fatica a venire fuori da dietro le montagne, 
da dietro le nuvole. Il freddo si fa sentire e la colazione tra i monti non aiuta. Tra i pellegrini ormai ci si saluta per nome. 
I paesi abbandonati, l'ostello templare di Manjarin, la croce di ferro e la delusione di immaginarla più grande e piu bella. 
Il piede che non funziona, insieme a tante ginocchia e tendini e altri pezzi di corpo prima sconosciuti. 
L'ostello in fondo alla città che non arriva mai, la cucina improvvisata, un bicchiere di vino. E si ricomincia.

## Giorno 6: Molinaseca - Ponferrada

Teletrasporto to Melide. La sveglia presta, la strada asfaltata più corta del previsto, 
la colazione con Cafe con leche pechegno e la napoletana, il castello di Ponferrada e il primo 
e unico spagnolo che parla inglese, i selfie sulle mura, la corsa alla fermata e le coincidenze che non coincidono, 
il cercare di camminare in tutti i modi e finire per non camminare. 
L'ostello chiuso per disinfestazione pulci, il pulpo alla gallega di ezequiele, 
i vestiti bagnati che non si sono asciugati.

## Giorno 7: Melide - Arzua

Il bosco, la bellezza dell'ombra e del saliscendi, perdersi di vista e camminare separati, la prima birra del cammino, 
la seconda birra del cammino, la messa con il prete italiano romano, l'ungherese con fiaschetta che conserva per berla 
sul sagrato della chiesa, i caffè sotto gli alberi e le cose importanti, il cous cous di pesce, l'italiano sessantenne 
che è felice come un bambino perché è da un mese in cammino e tra poco arriva a Santiago. Le ragazze spagnole, 
il sentirsi vecchi o meglio saggi, il sonno che nonostante la stanchezza non arriva mai.

# Giorno 8: Arzua - Arca 

Arca, che i più chiamano Pedrouzo. 
Camminata veloce e di buona lena. Fiumi e fiumi di gente che va nella 
nostra stessa direzione. Sveglia sempre più presta e partenza sempre più tarda. 
Boschi di eucalipti, pioggerella lieve, ancora boschi. Il dolore che c'era su un 
piede adesso c'è sull'altro. Arrivo a Arca di buon'ora ma ore di coda per avere un 
letto. L'ostello dove tutto sparisce e nella cucina enorme non c'è nemmeno una 
pentola. La difficoltà di trovare un ostello a Santiago, la messa in italiano, 
la prima chitarra avvistata sul cammino. L'inesperienza palpabile dei pellegrini 
di primo pelo, che tutto pretendono invece si gentilmente chiedere. 
L'emozione di chi sa che domani avrà raggiunto la fine del cammino. 
La curiosità di sapere che cosa mi attende alla fine di questo cammino.


# Giorno 9: Pedrouzo - Santiago di Compostela

19 km abbondanti, ripieni di fretta perché bisogna arrivare all'ostello prima di andare in cattedrale 
per la messa del pellegrino alle 12. Ultima sveglia presto ( non è vero, però ancora non lo sappiamo), 
colazione al volo, di Corsa in mezzo alla nebbia che ricorda la pianura padana e le gocce di pioggia che 
ricordano invece Irlanda e Olanda. Siamo in Galizia, l'avevamo capito. Non c'è lo sguardo curioso alla ricerca 
dei pinnacoli della chiesa, non si vede niente. Solo altri pellegrini, salite e discese, le prime case. 
Il santuario di monte gozo è inquietante e affascinante allo stesso tempo, per quel che riusciamo a vedere. 
Improvvisamente il cartello della città, siamo arrivati, la felicità, anche se esattamente non sappiamo dove siamo. 
Gli ultimi metri sono una maratona, una corsa tra i cittadini di Santiago per arrivare "per primi". 
Poi la Cattedrale si vede, la piazza che nelle foto sembra gigante un po' delude, la facciata è ub insieme di impalcature, 
ce lo avevano detto ma le aspettative erano diverse. Un paio di foto, siamo ricoperti di sudore e fatica, 
Via verso l'ostello a cambiare le scarpe che andranno in pensione, hanno fatto il loro lavoro. Poi di nuovo in coda per la 
messa, facciamo appena a tempo a vedere lp spettacolo del butafumeiro, abbracciare il santo e lanciare una preghiera veloce 
ma sentita alla tomba del santo. La fatica di stare in piedi è enorme, la fatica che contraddistingue il Pellegrino. 
Ora non ci rimane che fare i turisti, ed essere felici del tempo passato in cammino che ci permette di godere del tempo del riposo. 
Grazie Santiago, ancora una volta.

