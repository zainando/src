+++
date = 2020-03-08T09:00:00Z
description = "Una notte in bivacco sul Lagorai.\nLa proposta è sfidante, il percorso pure: si tratta di 8 km per 600 m di dislivello, circa 3 ore di camminata previste in estate, di notte con la neve prevediamo di impiegarne almeno un'ora in più. Non di certo un programma per novellini della montagna, ma per noi gruppo oliato come il nostro è un'occasione da cogliere!"
draft = true
image = "https://photos.smugmug.com/SpaceTimePoints/2020-03-08-BivaccoMagaCima/i-vGDQMkW/0/63b5cdee/X3/IMG_3498-X3.jpg"
series = "Montagna"
slug = "bivacco-monte-cima-ciaspole-notte"
tags = ["montagna", "ciaspolata", "notturna", "luna", "neve", "bivacco"]
title = "Una notte al Bivacco Malga Cima con ciaspolata notturna!"

+++
## In breve

* Partenza a 1325 metri
* Dislivello 825 metri
* Tempo di percorrenza:  3 h da cartina, 5 h effettive
* Difficoltà: Turistico misto \[T/E\]

### Salita

<iframe src="https://www.komoot.com/tour/160654895/embed?profile=1" width="100%" height="600" frameborder="0" scrolling="no"></iframe>

### Discesa

<iframe src="https://www.komoot.com/tour/160820881/embed?profile=1" width="100%" height="600" frameborder="0" scrolling="no"></iframe>

## Ciaspolata con la luna piena: chi viene? Una notte in bivacco sul Lagorai

La nostra avventura inizia in un inoltrato sabato pomeriggio di marzo: decidiamo di festeggiare un weekend di luna piena intraprendendo una salita notturna che ci porterà a dormire nel bivacco montano Malga Monte Cima sul gruppo del Lagorai, per poi scendere il giorno dopo con calma.

La proposta è sfidante, il percorso pure: si tratta di 8 km per 600 m di dislivello, circa 3 ore di camminata previste in estate, con la neve prevediamo di impiegarne almeno un'ora in più. Non di certo un programma per novellini della montagna, ma per noi gruppo oliato come il nostro è un'occasione da cogliere!

Il piano è definito nei dettagli, abbiamo con noi ciaspole, ramponi, il cibo per la cena e la colazione, sacchi a pelo e materassini: siamo consapevoli però che ci saranno serie di incognite che potrebbero metterci i bastoni tra le ruote.

Queste le nostre incognite: non conosciamo il percorso, un amico (grazie Giorgio) lo ha fatto due settimane prima e ci ha passato la traccia GPS ma un paio di giorni fa è nevicato molto e non sappiamo in che condizioni troveremo il sentiero, se sarà battuto oppure no.  Il bivacco al nostro arrivo potrebbe già essere occupato:  la cosa non ci preoccupa particolarmente perchè è uno dei più grandi in zona, e abbiamo i materassini con noi per poter dormire anche sul pavimento.

Pronti, partenza e via: ci troviamo alle 16.00 a Mestre e percorrendo la Castellana ci dirigiamo verso la Valsugana. Una tappa alla Decathlon di Bassano ci fa recuperare gli ultimi materiali necessari, e tra una tappa "merenda", un caffè e una spesa arriviamo all'inbocco del sentiero in Val Scurelle che ormai è buio.

Da piano iniziale avremmo dovuto partire da Malga Cenon di Sopra, ma la strada statale è ghiacciata e le auto scivolano, quindi parcheggiamo poco sotto, a Malga Cenon di Sotto dove un piccolo slargo accoglie le nostre due vetture, presso il Ponte delle Rudole ([qui](https://goo.gl/maps/1hH3LCx97dZ1qK5TA)).

![Panorama notturno 1](https://photos.smugmug.com/SpaceTimePoints/2020-03-08-BivaccoMagaCima/i-5cxJNqv/0/afdd288c/X3/IMG_3505-X3.jpg)

Seguiamo la statale per due tornanti fino ad arrivare alla forestale; superiamo Malga Cenon di Sopra e iniziamo con dolcezza ad alzarci. Alla nostra sinistra abbiamo una bella visione sulla valle e le montagne circostanti, è possibile vedere il Monte Ciste e il Monte Pastronezze; il sentiero è abbastanza largo per camminare a due affiancati. Superiamo un primo bivio che porta verso Malga Val di Prà ma proseguiamo sempre sulla forestale; a questo punto è necessario indossare le ciaspole perchè la neve si fa abbondante e morbida. Qui siamo è maggiormente esposto al vento e il freddo si fa sentire. Arrivamo alla conca di Malga Primalunetta dove ci sono varie costruzioni, tutte in quel momento chiuse; un cartello ci indica dove ci troviamo e i vari sentieri che da qui di dividono. Inizialmente decidiamo di proseguire verso Malga Primalunetta e Malga Primaluna di Sopra, passando di fronte alla cappella S.Bortolo, ma la traccia non  battuta, l'aumentare del dislivello e un pezzo in costa esposto ci riporta sui nostri passi. La vista da qui è spettacolare: non serve nemmeno tenere le torce frontali accese perchè la luna illumina il pendio e lo spettacolo è mozzafiato.

![Panorama notturno 2](https://photos.smugmug.com/SpaceTimePoints/2020-03-08-BivaccoMagaCima/i-QxpCWc7/0/606edd29/X3/IMG_3508-X3.jpg)

Torniamo quindi indietro e prendiamo verso  destra; un sentiero in discesa che a questo punto è super gradita ci porta a passare attraverso alcune costruzioni. Capitiamo di fronte ad una fontanella dove facciamo rifornimento di acqua che per fortuna non è ghiacchiata, e apriamo la pista nella neve alta. Si ricomincia lentamente a salire: manca solo un km all'arrivo ma ormai si è fatto tardi, siamo oltre mezzanotte e sia le gambe che l'umore iniziano a risentirne. L'ultima parte di percorso è un susseguirsi di sudore e ansimi; ad un tornate scegliamo di seguire il sentiero verso il bosco invece che proseguire dritti, ma la variante si fa ancora più faticosa!

![Panorama dal bivacco](https://photos.smugmug.com/SpaceTimePoints/2020-03-08-BivaccoMagaCima/i-75t2Qkf/0/a1627760/X3/IMG_3509-X3.jpg)

Arriviamo finalmente al bivacco che è deserto e immerso nella neve: la legnaia è dietro e facciamo partire un bel fuoco ristoratore nel camino. Non abbiamo successo nell'accendere la stufa economica, e cuciniamo quindi sul fornellino a gas portato da casa. Una stanza al piano di sotto ha 6 letti a castello, di sopra invece due piccole stanze hanno 4 letti ciascuna; ognuno di noi sceglie il giaciglio preferito e andiamo a riposare.

![Il bivacco di notte](https://photos.smugmug.com/SpaceTimePoints/2020-03-08-BivaccoMagaCima/i-PN5R38M/0/29178525/X3/IMG_3510-X3.jpg)

![Interno del bivacco](https://photos.smugmug.com/SpaceTimePoints/2020-03-08-BivaccoMagaCima/i-5pbbDKz/0/7328f829/X3/IMG_3517-X3.jpg)

L'indomani la gionata ci sveglia con un sole splendente, avremmo voluto proseguire fino alla sommità del Monte Cima e arrivare al bivacco Argentino ma il giorno prima ci ha sfiancato e preferiamo tornare verso le auto. Sarà per una prossima escursione estiva! 

![La colazione](https://photos.smugmug.com/SpaceTimePoints/2020-03-08-BivaccoMagaCima/i-8fGNxFr/0/a35b6e3a/X3/IMG_3516-X3.jpg)

![La partenza](https://photos.smugmug.com/SpaceTimePoints/2020-03-08-BivaccoMagaCima/i-prkJ4bX/0/6ad577f1/X3/IMG_3539-X3.jpg)

La discesa avviene per lo stesso percorso della salita, ma la strada battuta ci impieghiamo decisamente meno: in circa tre ore torniamo alle macchine. Poco prima di malga Cenon di sopra tagliamo l'ultimo tornante con un fuori pista nella neve alta: dopo qualche ruzzolone, avevo imparato la tecnica!!

![La discesa](https://photos.smugmug.com/SpaceTimePoints/2020-03-08-BivaccoMagaCima/i-5VMktD7/0/49a860f9/X3/IMG_3599-X3.jpg)

![Ultimo tratto con le ciaspe](https://photos.smugmug.com/SpaceTimePoints/2020-03-08-BivaccoMagaCima/i-ZTRTstW/0/bab97b04/X3/IMG_3627-X3.jpg)

## Pranzo al Rifugio Crucolo

Dal parcheggio al Rifugio Crucolo ci vogliono solo 12 minuti: nonostante fossero passare le 14.00 facciamo un tentativo, e in men che non si dica siamo seduti ad un tavolo ad assaggiare le prelibatezze trentine. Tra le tante, ci sono rimaste impresse la carne salada servita con mele e cavolo cappuccio, il Mose ovvero una polenta con funghi e formaggio, ma anche primi e secondi non scherzano (porzioni contenute, ma tra antipasto un piatto e il dolce siamo usciti sazi e soddisfatti). 

Immancabile il finale con i Parampampoli: un dopopranzo a base di grappa, caffè e vino servito caldo. Da provare!

Abbiamo richiesto infine un tour guidato alle cantine, dove vengono prodotti salami, formaggi e alcolici che si possono degustare e acquistare. La grappa al Mugo ha vinto il favore del nostro palato. 

![La cantina del Crucolo](https://photos.smugmug.com/SpaceTimePoints/2020-03-08-BivaccoMagaCima/i-JkpkSbL/0/8e953d3a/X3/IMG_3631-X3.jpg)  
![Raccolta di bottiglie](https://photos.smugmug.com/SpaceTimePoints/2020-03-08-BivaccoMagaCima/i-ncSnwLc/0/c2aef1bd/X3/IMG_3650-X3.jpg)

Grazie a Chiara, Lorenzo, Marco G., Francesca per aver condiviso con noi quest'avventura!

[Qui altre foto della giornata](https://photos.marcozeta.com/SpaceTimePoints/2020-03-08-BivaccoMagaCima)

## Risorse

* [http://montagnaatuttabirra.blogspot.com/2016/01/bivacco-argentino-vanin-2160-m-lagorai.html](http://montagnaatuttabirra.blogspot.com/2016/01/bivacco-argentino-vanin-2160-m-lagorai.html "http://montagnaatuttabirra.blogspot.com/2016/01/bivacco-argentino-vanin-2160-m-lagorai.html")
* [https://www.iltrentinodeibambini.it/rifugio-caldenave-paradiso-in-val-campelle/](https://www.iltrentinodeibambini.it/rifugio-caldenave-paradiso-in-val-campelle/ "https://www.iltrentinodeibambini.it/rifugio-caldenave-paradiso-in-val-campelle/")
* in versione estiva: [http://girovagandoinmontagna.com/gim/lagorai-cima-d](http://girovagandoinmontagna.com/gim/lagorai-cima-d "http://girovagandoinmontagna.com/gim/lagorai-cima-d")['asta-rava-91/ponte-delle-rudole-bivacco-argentino-e-al-'cristo-de-ciopa'/](http://girovagandoinmontagna.com/gim/lagorai-cima-d'asta-rava-91/ponte-delle-rudole-bivacco-argentino-e-al-'cristo-de-ciopa'/)