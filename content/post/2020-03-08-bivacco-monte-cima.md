+++
date = 2020-03-08T09:00:00Z
description = ""
draft = true
image = ""
series = ""
slug = "bivacco-monte-cima-ciaspole"
tags = ["montagna", "ciaspolata", "notturna", "luna", "neve", "bivacco"]
title = "Una notte al Bivacco Malga Cima con ciaspolata notturna!"

+++
Una notte in bivacco sul Lagorai

Partenza a 1325 metri 

**dislivello:**825 metri  
**tempo di percorrenza:**  3.00 h 

**difficoltà:** Turistico misto \[T/E\]

 **Ciaspolata con la luna piena: chi viene?** 

La nostra avventura inizia in un inoltrato sabato pomeriggio di marzo: decidiamo di festeggiare un weekend di luna piena intraprendendo una salita notturna che ci porterà a dormire nel bivacco montano Malga Monte Cima sul gruppo del Lagorai, per poi scendere il giorno dopo con calma.

La proposta è sfidante, il percorso pure: si tratta di X km per X di dislivello, circa 3 ore di camminata previste in estate, con la neve prevediamo di impiegarne almeno un'ora in più. Non di certo un programma per novellini della montagna, ma per noi gruppo oliato come il nostro è un'occasione da cogliere!

Il piano è definito nei dettagli, abbiamo con noi ciaspole, ramponi, il cibo per la cena e la colazione, sacchi a pelo e materassini: siamo consapevoli però che ci saranno serie di incognite che potrebbero metterci i bastoni tra le ruote.

Queste le nostre incognite: non conosciamo il percorso, un amico (grazie Giorgio) lo ha fatto due settimane prima e ci ha passato la traccia GPS ma un paio di giorni fa è nevicato molto e non sappiamo in che condizioni troveremo il sentiero, se sarà battuto oppure no.  Il bivacco al nostro arrivo potrebbe già essere occupato:  la cosa non ci preoccupa particolarmente perchè è uno dei più grandi in zona, e abbiamo i materassini con noi per poter dormire anche sul pavimento.

Pronti, partenza e via: ci troviamo alle 16.00 a Mestre e percorrendo la Castellana ci dirigiamo verso la Valsugana. Una tappa alla Decathlon di Bassano ci fa recuperare gli ultimi materiali necessari, e tra una tappa "merenda", un caffè e una spesa arriviamo all'inbocco del sentiero in Val Scurelle che ormai è buio. 

Da piano iniziale avremmo dovuto partire da Malga Cenon di Sopra, ma la strada statale è ghiacciata e le auto scivolano, quindi parcheggiamo poco sotto, a Malga Cenon di Sotto dove un piccolo slargo accoglie le nostre due vetture, presso il Ponte delle Rudole (qui POSIZIONE PARCHEGGIO). 

Seguiamo la statale per due tornanti fino ad arrivare alla forestale; superiamo Malga Cenon di Sopra e iniziamo con dolcezza ad alzarci. Alla nostra sinistra abbiamo una bella visione sulla valle e le montagne circostanti, è possibile vedere il Monte Ciste e il Monte Pastronezze; il sentiero è abbastanza largo per camminare a due affiancati. Superiamo un primo bivio che porta verso Malga Val di Prà ma proseguiamo sempre sulla forestale; a questo punto è necessario indossare le ciaspole perchè la neve si fa abbondante e morbida. Qui siamo è maggiormente esposto al vento e il freddo si fa sentire. Arrivamo alla conca di Malga Primalunetta dove ci sono varie costruzioni, tutte in quel momento chiuse; un cartello ci indica dove ci troviamo e i vari sentieri che da qui di dividono. Inizialmente decidiamo di proseguire verso Malga Primalunetta e Malga Primaluna di Sopra, passando di fronte alla cappella S.Bortolo, ma la traccia non  battuta, l'aumentare del dislivello e un pezzo in costa esposto ci riporta sui nostri passi. La vista da qui è spettacolare: non serve nemmeno tenere le torce frontali accese perchè la luna illumina il pendio e lo spettacolo è mozzafiato. 

Torniamo quindi indietro e prendiamo verso  destra; un sentiero in discesa che a questo punto è super gradita ci porta a passare attraverso alcune costruzioni. Capitiamo di fronte ad una fontanella dove facciamo rifornimento di acqua che per fortuna non è ghiacchiata, e apriamo la pista nella neve alta. Si ricomincia lentamente a salire: manca solo un km all'arrivo ma ormai si è fatto tardi, siamo oltre mezzanotte e sia le gambe che l'umore iniziano a risentirne. L'ultima parte di percorso è un susseguirsi di sudore e ansimi; ad un tornate scegliamo di seguire il sentiero verso il bosco invece che proseguire dritti, ma la variante si fa ancora più faticosa!

Arriviamo finalmente al bivacco che è deserto e immerso nella neve: la legnaia è dietro e facciamo partire un bel fuoco ristoratore nel camino. Non abbiamo successo nell'accendere la stufa economica, e cuciniamo quindi sul fornellino a gas portato da casa. Una stanza al piano di sotto ha 6 letti a castello, di sopra invece due piccole stanze hanno 4 letti ciascuna; ognuno di noi sceglie il giaciglio preferito e andiamo a riposare. 

L'indomani la gionata ci sveglia con un sole splendente, avremmo voluto proseguire fino alla sommità del Monte Cima e arrivare al bivacco Argentino ma il giorno prima ci ha sfiancato e preferiamo tornare verso le auto. 

NB per salire al bivacco esiste un percorso alternativo che parte da Samone, piccolo abitato sopra 

i segue la lunga forestale, segnavia 333, nel bosco fino ad uno slargo ove compare Malga Cenon di Sopra (possibilità di tagliare un lungo tornante puntando direttamente alla malga). Si continua sempre per la forestale con ampie visioni sulla valle e le cime circostanti, lasciando a sinistra il sentiero L34, sentiero della Memoria, diretto a Cima Primalunetta e presto in vista della Malga Val di Prà. Si scende leggermente attraversando la testata della Val di Prà, e riprendendo la salita si sbuca sull'ampia conca di Primalunetta con la cappella di S. Bortolo 1722 m, Malga Primalunetta e varie costruzioni, alcune ristrutturate. Alla nostra destra (Sud-Est) la Forcella del Dogo fra Cima Ravetta a sinistra e M. Cima a destra.

Sempre seguendo il segnavia 333, attraversato il piccolo villaggio, si taglia il pendio in direzione Sud puntando a Malga Primaluna di Sopra, 1842 m. A questo punto, abbandonato il sentiero che scende ad attraversare un torrente, si segue una traccia indicata da una palina segnaletica in legno (Biv. Argentino), in direzione Est. Il sentiero è indicato con un tratteggio in nero sulle carte Kompass. Si risale per bosco con qualche zig-zag mantenendo sempre la medesima direzione fino a giungere, nonostante la presenza di neve in questo versante non consenta di vedere la traccia, ad un piccolo poggio da cui si domina la piana sottostante dove si trova, coperto di neve, il laghetto di Valcava.

Qui la stessa palina in legno con la scritta “Biv. Argentino” indica a destra. Ci si abbassa un po’ e si segue una crestina boscosa che va a congiungersi al ripido pendio di destra, sinistra orografica, della Valcava. Si risale traversando un ripido canale innevato e con un paio di svolte si va a prendere una traccia, segnata dall’accumulo di neve, che con un lungo traverso porta in direzione delle pareti rocciose che racchiudono la valletta. Dopo un centinaio di metri la traccia svolta a destra e risale il ripido pendio sbucando alla sommità di uno sperone panoramico a Ovest di cima Ravetta.

Est il Bivacco Argentino, che si raggiunge in una decina di minuti. Dotato di sei posti letto, cucina a legna, legna e acqua nelle vicinanze, praticamente di ogni confort per un bivacco, sorge in un punto panoramico a precipizio sulla Valsugana e a 20 minuti da Cima Ravetta.

Ritornati sul sentiero 333 in direzione Ovest si raggiunge la forcella del Dogo, di fronte il Monte Cima con gli evidenti resti della vecchia cava di quarzo. Si scende per il sentiero, oggi spesso ghiacciato, fino a raggiungere, valicato un ruscello, la strada di servizio di Malga Primaluna di Sopra. Da qui per l’itinerario dell’andata, al ponte delle Rudole.

**Dislivello**: 850 m. **Tempi di percorrenza**: 5 ore complessive

[http://montagnaatuttabirra.blogspot.com/2016/01/bivacco-argentino-vanin-2160-m-lagorai.html](http://montagnaatuttabirra.blogspot.com/2016/01/bivacco-argentino-vanin-2160-m-lagorai.html "http://montagnaatuttabirra.blogspot.com/2016/01/bivacco-argentino-vanin-2160-m-lagorai.html")

[https://www.iltrentinodeibambini.it/rifugio-caldenave-paradiso-in-val-campelle/](https://www.iltrentinodeibambini.it/rifugio-caldenave-paradiso-in-val-campelle/ "https://www.iltrentinodeibambini.it/rifugio-caldenave-paradiso-in-val-campelle/")

in versione estiva: [http://girovagandoinmontagna.com/gim/lagorai-cima-d](http://girovagandoinmontagna.com/gim/lagorai-cima-d "http://girovagandoinmontagna.com/gim/lagorai-cima-d")['asta-rava-91/ponte-delle-rudole-bivacco-argentino-e-al-'cristo-de-ciopa'/](http://girovagandoinmontagna.com/gim/lagorai-cima-d'asta-rava-91/ponte-delle-rudole-bivacco-argentino-e-al-'cristo-de-ciopa'/)