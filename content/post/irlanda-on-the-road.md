+++
date = 2020-02-29T00:00:00Z
description = ""
draft = true
image = ""
series = ""
slug = ""
tags = []
title = "Irlanda on the road"

+++
IRLANDA

[https://www.google.com/maps/d/u/0/edit?hl=it&mid=19_7Y81MDGIWArMpXFlbfxTubvFY&ll=54.282825447587484%2C-6.651641749999953&z=8](https://www.google.com/maps/d/u/0/edit?hl=it&mid=19_7Y81MDGIWArMpXFlbfxTubvFY&ll=54.282825447587484%2C-6.651641749999953&z=8 "https://www.google.com/maps/d/u/0/edit?hl=it&mid=19_7Y81MDGIWArMpXFlbfxTubvFY&ll=54.282825447587484%2C-6.651641749999953&z=8")

[https://www.vagabondo.net/it/viaggi/irlanda-sud-on-the-road#itinerario](https://www.vagabondo.net/it/viaggi/irlanda-sud-on-the-road#itinerario "https://www.vagabondo.net/it/viaggi/irlanda-sud-on-the-road#itinerario")

[http://www.viaggiavventurenelmondo.it/nuovosito/viaggi/schedeviaggi/0539.php](http://www.viaggiavventurenelmondo.it/nuovosito/viaggi/schedeviaggi/0539.php "http://www.viaggiavventurenelmondo.it/nuovosito/viaggi/schedeviaggi/0539.php")

<iframe src="https://www.google.com/maps/d/embed?mid=1nVrKWHg8PcAj27_ik_6cazN1sPYmTksC" width="640" height="480"></iframe>

**Tour panoramico di Dublino** e del suo centro storico. Visita al **Trinity College (ingresso incluso).** Successivamente partenza per la contea di **Wicklow**, nota come il “giardino d’Irlanda” e **visita del sito monastico di Glendalough (ingresso incluso).** Il sito che comprende anche la Torre Rotonda alta 33 metri, le rovine della Cattedrale e la “cucina di San Kevin” è **immerso nel Parco nazionale di Wicklow**, dai paesaggi molto pittoreschi. Pranzo libero. Proseguimento per **Kilkenney o Carlow.**

Al mattino suggestiva **visita della città di Kilkenny (a piedi):** si potranno osservare la Cattedrale, la Rothe House, la Black Abbey e le rovine dell’Abbazia Francescana (ingressi non inclusi) e visitare la mitica **Birreria Smithwick’s (ingresso incluso)**, luogo di origine della rossa più famosa d’Irlanda. La Smithwick’s Experience ha aperto le sue porte nel luglio 2014 in un edificio vittoriano restaurato e porta i visitatori in un viaggio dalle origini medievali di questa birra, dall’arrivo di John Smithwick nel 1700 fino ai giorni nostri. Proseguimento per **Cashel** per la visita della **rocca di San Patrizio (ingresso incluso**), complesso ecclesiastico comprendente una cattedrale, una torre rotonda totalmente integra, delle croci celtiche. Visita al **castello di Cahir (ingresso incluso)**. Situato su un isolotto roccioso e un tempo roccaforte della potente famiglia Butler, questo castello mantiene gran parte della struttura di difesa originale tra cui l’imponente torrione e la torre. Risale al XV secolo e si può considerare uno dei castelli irlandesi più grandi e meglio conservati. Le sue origini risalgono al terzo secolo quando il Dun (terraforte) fu costruito conferendo cosi a Cahir il suo nome originale di ”Dun Iascaigh”. Si possono organizzare visite guidate mentre il centro visitatori annesso al castello presenta un interessante video sulla sua storia. Pranzo libero. Proseguimento verso la Contea di **Cork**

Intera giornata dedicata alla meravigliosa West Cork. Appena fuori Cork, visiteremo il **Blarney Castle (ingresso incluso)**, un castello fortificato circondato da un meraviglioso parco risalente al XV sec. Il Castello è in parte caduto in rovina ma l’influenza della Pietra di Blarney, famosa perché regala il dono dell’eloquenza a chi la bacia, rende il luogo un’attrazione senza uguali in tutta l’Irlanda. Proseguimento per **Cork, la seconda città più grande della Repubblica d’Irlanda**. Pur conservando ancora il suo fascino medievale grazie alle sue stradine strette e tortuose è divenuta oggi una grande città portuale, industriale ed universitaria. Saint Patrick’s Street e Grand Parade, le due strade principali della città di Cork,sono costruite su degli affluenti del Lee. La Cattedrale neo-gotica di San Finbar posta a Sud e la Chiesa di Shandon nella parte nord, dominano la città. Proseguiremo poi per Bantry. **Visita della Bantry House (ingresso incluso)**, grande residenza risalente all’epoca georgiana che fu riarredata in maniera molto sontuosa nel XIX secolo. La residenza ha una collezione molto pregiata di mobili, quadri e artigianato di diversa provenienza. Pranzo libero. Proseguimento per la **contea di Kerry**.