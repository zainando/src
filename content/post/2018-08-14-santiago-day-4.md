+++
date = "2018-08-14"
title = "Da Zariquiegui a Lorca"
draft = true
tags = ["a piedi", "by foot", "santiago"]
series = "Camino de Santiago"
+++

<!-- ## Da Zariquiegui a Lorca -->

<iframe src="https://www.google.com/maps/embed?pb=!1m28!1m12!1m3!1d93853.3393981099!2d-1.9041845669662!3d42.68430350736751!2m3!1f0!2f0!3f0!3m2!1i1024!2i768!4f13.1!4m13!3e2!4m5!1s0xd508ef19aa086b5%3A0xa018c67a2b535f0!2s31190+Zariquiegui%2C+Navarre%2C+Spain!3m2!1d42.7479793!2d-1.7228986!4m5!1s0xd507b21c53aa795%3A0x1bf630cff5971ec8!2sLorca%2C+Spain!3m2!1d42.671904399999995!2d-1.9450486!5e0!3m2!1sen!2sit!4v1534252994486" width="100%" height="450" frameborder="0" style="border:0" allowfullscreen></iframe>

* Previsto: 26 km, 8:30 ore
* Effettivo: 

I giorni stanno già iniziando a confondersi, ed è qui che inizio a scrivere.
Nonostante la mia promessa di annotare giorno per giorno gli eventi salienti di questo viaggio, mi sono lasciata andare, nella voglia di fuggire a tutto: alla quotidianità e agli impegni. 
Ma essere fedeli a se stessi e ai propri progetti è la chiave della felicità e quindi eccomi qui, sul letto superiore dell’albergue di Lorca. 
Oggi ho camminato con Doris e Marco: sono i due superstiti del gruppo gigante con cui sono partita. 
Il passo è buono e nonostante gli acciacchi nessuno di noi ha un dolore tale da impedire il cammino. 
Stamattina siamo partiti di buona lena dal piccolo paesino di Zairiquiri: il tempo freddo e ventoso ci ha accompagnato sopra l’Alto del Perdon, da cui avremmo voluto vedere sorgere l’alba. 
In realtà dopo qualche foto freddolosa e un paio di panoramiche ci siamo fiondati verso la discesa, impervia e piena di sassi, attraversando piccoli paesini dove la vita non partiva prima delle 9:00. 
Dopo circa un’ora di cammino, mi stacco dal gruppo nel tentativo di fare colazione in un baretto, ma l'unica offerta culinaria è pane e tostada e lascio perdere, riprendendo la via del cammino. 
Il paesaggio è piacevole e costeggiando da campi e piante di more. 
A ************ ribecco i due, ci fermiamo in una grande chiesa gotica per un timbro e qualche parola (per noi incomprensibile) con la signora addetta ai timbri (scoprirò poi che molte chiese sono dotate di queste figure mitologiche) e si prosegue. 
Inutile raccontarvi i livelli della mia fame quando intorno alle 10.00 arriviamo a Puente La Reina, un piccolo paesotto che sembra esprimersi al meglio nella via in cui passa il cammino. 
Finalmente panderie, carnicerie e bar dove adddentare qualcosa! 
Qui la mia fame si scaglia su una brioche alla crema e un boccadillo a solo 1,80 che mi sfamera fino alla cena. 
Proseguiamo verso C***************, la nostra destinazione, attraversando il ponte, dove ci dimentichiamo che la tradizione prevede che i pellegrini si tolgano le scarpe nel percorrerlo. 
Ma come avrà modo di dirci poi Enrico: non sono in grado di togliermi lo zaino, figuriamoci le scarpe!
La strada continua attraverso ponti romanici e la via lungo la statale; qui e lì siamo costeggiati da vigneti e uliveti. 
Arriviamo a Cirauqui, che se ne sta splendida sopra una collina: la città è un saliscendi tra casupole e archi ed è veramente piacevole. 
Sono le tredici, l’ostello non è nemmeno aperto e noi siamo stanchi ma non esausti: perché non dovremmo decidere di prodeguire verso Lorca a soli 5,5 km di distanza? 
Detto fatto e tra un ponte romanico e una strada romanica arriviamo sani (circa) e salvi poco dopo le 14.30, totalizzando un buon 30 km di distanza. 
Siamo accolti dal primo ospitalero che parla italiano: è spagnolo sposato con una coreana, ci prepara un ottima cena e ci tratta come fossimo di casa. 
Una chiacchera e un bicchiere di vino con un singnore di Manchester che lavora nel settore vino e pronti a letto per un’altra giornata. 
Domani è ferragosto: da noi si festeggia, e noi che faremo? 

<iframe src="https://photos.marcozeta.com/frame/slideshow?key=b7HN3h&autoStart=0&captions=1&navigation=1&playButton=1&randomize=0&speed=3&transition=fade&transitionSpeed=1" width="100%" height="100%" frameborder="no" scrolling="no"></iframe>
