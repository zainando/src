+++
date = 2017-04-19T09:00:00Z
image = "https://photos.smugmug.com/photos/i-qcjVgTD/0/81339bfe/X3/i-qcjVgTD-X3.jpg"
serie = "Spagna"
tags = ["spagna", "siviglia", "travel"]
title = "SVQ#5: Macarena y Royal Alcázar"

+++
La sveglia è ventosa e soleggiata, ma non possiamo chiedere di meglio: ci focalizziamo infatti sul sole e sul caldo,
che tanto avevamo desiderato a Barcellona
(ma come avete potuto vedere, il clima non ci ha permesso di toglierci le giacche a vento di dosso...).
Iniziamo la giornata con la golosa colazione offerta dagli _host_ che ci dà la carica necessaria per affrontare anche i lavori di casa:
essendo partiti infatti con un bagaglio ultraleggero, quasi tutti i nostri indumenti sono sporchi,
e chiediamo di utilizzare la _lavadora_ di casa.
Dopo 40 minuti di lavaggio rapido, andiamo a stendere sul tetto del palazzone popolare che ci ospita,
da dove si gode una delle viste migliori sulla città:
siamo davvero in alto!
Purtoppo quello che vediamo non ci entusiasma più di tanto,
Siviglia si presenta infatti come una città altamente urbanizzata e dall'alto poco si vede della sua anima storica.
Ci avventuriamo in centro città impazienti di cambiare idea.

# Chiesa della Macarena

Entriamo in città dalla Porta della Macarena, situata nell'omonimo quartiere,
che il nostro _host_ ci dice sia uno dei migliori e più caratteristici della città.
Entriamo dentro la chiesa della Macarena, e veniamo colpiti dalle decorazioni esagerate e estremamente lussuose degli interni
e in particolar modo dell'altare, dove troneggia la statua della Madonna della Macarena.
Scopriamo che il culto per la statuta è molto forte e sentito, in particolar modo durante la _Semana Santa_,
della quale abbiamo perso i festeggiamenti per un pelo.
Ecco perchè i costi esorbitanti dei biglietti aerei con direzione Siviglia nei giorni precedenti la Pasqua! :P
Ci fermiamo poco nella chiesa e nello shop per continuare ad esplorare la città.

![macarena1](/images/siviglia2017/day1/20170419133710_IMG_3582-01.jpeg)

![macarena2](/images/siviglia2017/day1/20170419133953_IMG_3584-01.jpeg)

![macarena3](/images/siviglia2017/day1/20170419134007_IMG_3585-01.jpeg)

Oggi siamo usciti con una certa lentezza da casa, immedesimandoci bene negli orari spagnoli;
l'orario di pranzo si sta avvicinando e per risparmiare qualcosa facciamo la spesa al supermercato
(Mercadona, uno dei più frequenti e conosciuti, da quello che riusciamo a capire,
con un buon compromesso qualità/prezzo) e dotati di un paio di panini e insalata andiamo
in direzione della zona "Alameda de Hércules" ovvero le Colonne d'ercole,
una grande via che inizia e finisce con delle colonne imponenti
e che è famosa per offrire una buona varietà di locali notturni.
Nell'orario in cui siamo capitati noi è tranquillo e soleggiato,
sono aperti solamente gelatai e baracchini che offrono cibo mediorentale,
e mangiamo in serenità il nostro pasto.

![hercules](/images/siviglia2017/day1/20170419145738_IMG_3591-01.jpeg)

# Piazza della Cattedrale

Ci dirigiamo verso il cuore della città, rappresentanto dalla piazza della Cattedrale,
piena di turisti negozi e ristoranti.
Passeggiamo per le grandi vie stando attenti a non essere travolti da carrozze trainate da cavalli,
dal tram e dalle biciclette; il caldo ci toglie un po' di entusiasmo e diventiamo turisti pigri
e alla ricerca delle zone d'ombra.
Tra le cose da fare a Siviglia non possiamo non andare a visitare la Cattedrale;
nonostante la canicola la coda per entrare è davvero lunga,
proviamo a comprare i biglietti online da telefono ma ci scordiamo ancora una volta che in Spagna
non è possibile acquistare online biglietti per attrazioni nel giorno stesso in cui le si vuole visitare.
Poco distante a dove ci troviamo c'è un ufficio informazioni turisitiche,
e decidiamo di provare a chiedere dei dettagli sulla
[Sevilla City Card](https://www.viviandalucia.com/siviglia/siviglia-card),
una carta che da accesso a musei e trasporti pubblici che a nostro avviso potrebbe
risolvere il problema della coda alla cattedrale.
La signorina che troviamo al desk è molto gentile e cortese e si rivolge a noi in quasi perfetto italiano,
e ci dice che quella card (per nostra sfortuna) non esiste più.
Poco male, i biglietti si comprano in loco ovunque noi si voglia andare.
Incuriositi dalle offerte dell'ufficio informazioni proviamo a capire se ci sono altri viaggi
di un giorno che ci interessa fare, come ad esempio recarci in giornata a
Cadiz o a Gibilterra, ma i prezzi non sono amichevoli.
Visto che ci siamo chiediamo informazioni per acquistare il biglietto della Alhambra,
che si trova a Granada, la nostra prossima tappa.
Dal sito ci era stato impossibile acquistare il biglietto, e tanto meno ci eravamo riusciti da mobile.
Forse l'amica spagnola ci poteva aiutare! Purtroppo non è così.

![piazza](/images/siviglia2017/day1/20170419160210_IMG_3612-01.jpeg)

Dopo essere entrati in un bruttissimo internet cafè e aver provato agli sportelli
della banca locale capiamo che non c'è nulla da fare.
Cattive notizie per noi: i biglietti dell'Alhambra sono disponibili solo tra 3-4 mesi,
e nei prossimi giorni è tutto _fully booked_.
Scoraggiati e tristi, ci consoliamo con la visita al Royal Alcázar,
il palazzo reale costruito proprio in centro alla città.
La coda è sotto il sole, ma scorre abbastanza velocemente; siamo a metà pomeriggio e la struttura
chiuderà intorno alle 19.00: ci aspetta una scarpinata veloce per esplorare tutti
gli edifici che coprono una superficie totale di 170.000 metri quadri,
e il meraviglioso giardino di 7 ettari.
Pagato il biglietto inziamo a girare, lasciandoci deliziare dai numerosi alberi di arancio,
dalle fontane e dai palazzi in architettura _mudejar_.
La visita prosegue passando per diversi tipi di patio, alcuni con fontane al centro,
che creano spettacoli di luce e riflessi davvero deliziosi.
Inutile dire che abbiamo provato più volte ad immaginare dove sono state
girate le scene della quinta stagione del Trono di Spade, ma non ci siamo riusciti:
l'assenza di trono rendeva tutto più difficile!
Rimaniamo fino all'orario di chiusura, dove dei genitilissimi addetti ci mandano fuori in tempo record.
Mentre usciamo, attendono di entrare frotte di spagnoli in ghingheri:
scopriamo che ogni giorno in questo posto vengono organizzati eventi di tutti i tipi,
che di sicuro trovano qui la loro cornice ideale.

### Orari

* Da ottobre a marzo: Da lunedì a domenica dalle 09:30 alle 17:00
* Da aprile a settembre: Da lunedì a domenica dalle 09:30 alle 19:00
* L’Alcazar resta chiuso per Capodanno, Epifania, Venerdì Santo e Natale.

### Prezzi

L’ingresso per la visita al piano inferiore dell’Alcazar ha un costo di 9,50 euro,
mentre per pensionati e studenti fino a 25 anni il costo del biglietto è di soli 2 euro
[http://www.andalusiaspagna.com/siviglia/alcazar](http://www.andalusiaspagna.com/siviglia/alcazar/).

![royal](/images/siviglia2017/day1/20170421183820_IMG_3920-01.jpeg)

![royal](/images/siviglia2017/day1/20170419182836_IMG_3678-01.jpeg)

![royal](/images/siviglia2017/day1/20170419180142_IMG_3631-01.jpeg)

![royal](/images/siviglia2017/day1/20170419182913_IMG_3681-01.jpeg)

Non contenti della giornata arriviamo a piedi fino a Piazza di Spagna.
Di sicuro il grande palazzo, in cui non è possibile accedere all'interno,
è suggestivo e di grandissime dimensioni, ma non ci colpisce in maniera particolare.
Seduti sugli scalini dei vari ponti ci sembra di essere nella nostra amata venezia,
e possiamo comodamente ammirare ragazze in ambito da flamenco con i fiori nei capelli
che si posizionano in ogni dove per farsi fotografare.
In poche parole, Piazza di Spagna è una location perfetta per un set fotografico,
un po' meno per vivere qualcosa di suggestivo: una visita la merita,
ma ora torniamo lentamente verso casa per mangiare e riposarci.

A domani Siviglia!

{{< figure src="/images/siviglia2017/day1/20170421193347_IMG_3957-01.jpeg" >}}