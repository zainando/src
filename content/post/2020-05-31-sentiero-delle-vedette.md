+++
date = 2020-05-30T22:00:00Z
description = ""
draft = true
image = ""
serie = "Montagna"
slug = "sentiero-delle-vedette"
tags = ["prealpi", "trevigiano", "sentiero delle vedette", "soligo", "montagna"]
title = "Sentiero delle Vedette"

+++

In un tranquillo sabato di fine maggio ricominciamo pian piano a camminare post quarantena, e per non andare troppo distanti da casa scegliamo di esplorare Il Sentiero delle Vedette, un semplice itinerario nelle colline adibite a coltivazione di vigne, a circa un'ora di macchina da Mestre.

Il percorso collega l'abitato di Col San Martino, per la precisione la chiesa di San Vigilio, a Soligo per un totale di 11 km e 500metri di dislivello.  Si può fare in entrambi i sensi, noi scegliamo di percorrere il tratto da Col San Martino al santuario di Collagù che si trovaa sopra Farra di Soligo per circa 7 km di lunghezza e 300 metri di dislivello.  

Il Sentiero delle Vedette è cosi chiamato per la posizione privilegiata del sentiero che domina le colline pre- alpine; durante la prima guerra mondiale fungeva appunto da zona di avvistamento da parte delle truppe austro-ungarico; nelle giornate limpide si può arrivare a vedere la laguna di Venezia. 

Troviamo qualche informazione del percorso sul blog "una Montagna di Viaggi" e capendo che la segnaletica non è ben posizionata ci prepariamo la traccia Gps cosi da non perderci. 

Parcheggiamo alla chiesa di Col San Martino proprio in centro all'abitato; pur essendo domenica ci sono molti posti liberi. Attraversiamo la strada principale e imbocchiamo quasi subito Via San Vigilio dove troviamo le indicazioni per la chiesette e appunto il Sentiero delle Vedette. La chiesetta è dedicata al vescovo di Trento ed è citata in documenti del 1217 ma assume l'aspetto attuale tra il Trecento e il Quattrocento con la costruzione della torre. Al suo interno sono visibili alcuni **affreschi** molto antichi raffiguranti la Madonna con il bambino e San Nicola, San Giorgio e il drago, San Floriano martire e San Bernardino da Siena, ma al nostro passaggio risultava chiusa. 

Poco dopo troviamo uno dei pochissimi pannelli didascalici del percorso, con profilo altimetrico delle colline circostanti e del percorso che andremo a percorrere; in questo prim tratto di salita molto graduale la vista è davvero splendida e il verde dei vigneti risplende illuminati dal sole di maggio. In lontananza campanili e piccole costruzioni rendono la vista ancora più magica. Scherziamo dicendo che si, sembra proprio di essere nelle risaie di Bali !! 

Come avevamo previsto i bivi sono tanti e mancano le indicazioni, quindi ci affidiamo al nostro GPS; la strada che inizialmente era bianca e larga si trasforma poi in piccolo sentiero in mezzo ai boschi e in salita; ne risente purtroppo la visuale ma la vegetazione è ugualmente piacevole. Passiamo per Campo Farel e arriviamo fino al Monte Moncader (468m); avevamo letto che qui esiste una galleria risalente alla Grande Guerra ma ci perdiamo il sito di interesse. Camminiamo da un'ora  e mezza circa ma non siamo ancora arrivati al punto più alto; toccheremo poi il Roccolo, ed infine il monte Pertegar (486 m), la più alta cima di questo percorso. La strada per arrivarci è ripida e sassosa, ma per fortuna da questo punto in poi il percorso è tutto in discesa. Arrivamo alla Forcella Xocco dove si trovano un paio di panchine in una sorta di area di sosta; già altre persone stanno approfittando per un pic nic, ma non manca poi molto alla nostra destinazione finale e decidiamo di proseguire. Superiamo il Pian Serafin, fino alle colline delle Colesie del Col Vinal. Qui la vista si apre e si intravede Pianezze, le alture di Miane, di Follina e di Cison; ad est si trova la vetta del Col Visentin. La discesa si fa decisa fino alla Forcella di San Martino, e in questo tratto ripensiamo all'ipotesi di tornare indietro per lo stesso sentiero: fatto in salita deve tirare davvero un bel po'. Attraversiamo Val Rio di Fontana Fredda raccogliendo un ricco bottino di fragoline di bosco e infine arriviamo al santuario di Collagù, che custodisce le spoglie di Sant’Emilio Martire e di Santa Florida. Anche questo è chiuso ma ci offre uno splendido sagrato dove riparati dal vento mangiamo il nostro pranzo al sacco e ci godiamo la vista. 

Ora abbiamo diverse possibilità: proseguire fino a Soligo costeggiando l'omonimo fiume e quindi completando il percorso del Sentiero, e a quel punto decidere se tornare indietro sui nostri passi o prendere un autobus che ci porti al punto di partenza. Controlliamo gli orari e non troviamo la copertura del trasporto pubblico la domenica. Tornare indietro per lo stesso sentiero richiede uno sforzo non indifferente, preferiamo quindi tornare per la statale; la strada è tutta dritta e in circa 40 minuti ci riporta al punto di partenza. La maggior parte del percorso è su marciapiede anche se il traffico abbondante rende meno bucolica la passeggiata. 

Per concludere in bellezza la giornata ci premiamo con un aperitivo: i molti cartelli di "cantina aperta" indicano che nella zona c'è l'imbarazzo della scelta, specialmente per gli amanti del vino, ma noi optiamo per la birra e ci rechiamo a Follina a 10 minuti di distanza per una sosta ristoratrice alla Birreria Follina. I tavoli nel bel giardino e l'accoglienza calorosa fanno si che le birre di ispirazione belga siano la fine perfetta di una meravigliosa giornata. 

L'altra alternativa godereccia a poca distanza è la famosa Osteria senz'Oste, al momento però chiusa causa Covid: contiamo di tornarci per una prossima escursione per degustare i prodotti della zona. 

 

[http://www.montagnadiviaggi.it/2018/04/sentiero-delle-vedette-colline-prosecco-soligo.html](http://www.montagnadiviaggi.it/2018/04/sentiero-delle-vedette-colline-prosecco-soligo.html "http://www.montagnadiviaggi.it/2018/04/sentiero-delle-vedette-colline-prosecco-soligo.html")

[https://www.prosecco.it/it/il-sentiero-che-attraversa-la-storia/](https://www.prosecco.it/it/il-sentiero-che-attraversa-la-storia/ "https://www.prosecco.it/it/il-sentiero-che-attraversa-la-storia/")