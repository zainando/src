+++
date = 2018-08-10T00:00:00Z
description = ""
draft = true
image = "https://photos.smugmug.com/photos/i-nK6hvkK/0/d53e97b6/L/i-nK6hvkK-L.jpg"
serie = "Camino de Santiago"
slug = "santiago-day-0"
tags = ["a piedi", "by foot", "santiago"]
title = "Camino de Santiago: la partenza"

+++
## Partire o non partire

Cari amici,  
parto per il Cammino. L’idea è maturata pian piano, come una piantina che nasce da un seme; ma la decisione è spuntata all’improvviso, come un fiore che il giorno prima non c’era, ma il giorno dopo eccolo li, colorato e in tutto il suo splendore.

Lo chiamo il Cammino, perchè so il punto da cui parto, ma non so bene dove arriverò; destinazione Santiago, ma lascio aperte le porte al destino, alla provvidenza e all’improvvisazione.

### Perchè partire per il cammino di Santiago?

Tutti i pellegrini che si incontrano lungo la strada sono mossi da una motivazione, ed è bene che sia bella forte, perchè il cammino non è poi una passeggiata, ma mette di fronte a difficoltà, limiti e paure. Ogni camminatore ha il suo motivo, e la cosa divertente è che ne sentirete tra i più svariati. E si, chiedere "come mai hai deciso di partire?" sarà una delle prime cose che  vi verrà da chiedere, subito dopo il nome e la città di partenza. 

Ecco quindi i motivi perchè ho deciso di partire:

1. 30 giorni + X  
   La prima risposta istintiva è: perchè posso. Per fare tutto il cammino di santiago, il Francesce, ci vogliono circa 30 giorni, più un giorno di andata e ritorno,a cui si aggiungono poi gli inevitabili imprevisti, dolori o difficoltà, che fanno salire la quota ad un totale di 35-37 giorni. Intraprendo il cammino perchè ho a disposizione tutti questi giorni. È una motivazione stupida, direte voi. Eppure per me non lo è: mi sono sempre rimpromessa che lo avrei percorso tutto, e in una volta unica, "non appena avrò il tempo a disposizione". Certo,mi immaginavo che sarebbe accaduto durante un’estate lontana in cui avrei accumulato tanti giorni di ferie; o ancora in pensione, quando il tempo di certo non mi sarebbe mancato, le forze un po’ di più. Non mi aspettavo sarebbe accaduto quest’anno, anno del mio matrimonio e in cui ho già vissuto un meraviglioso viaggio di nozze. È capitato all’improvviso e inaspettato. Non mi sono preparata, psicologicamente o fisicamente. Ma non è forse questo il bello delle partenze improvvise, del cogliere l’opportunità quando si presenta?
2. Santiago 3.0  
   Il secondo motivo che mi spinge a partire, è che con il Cammino ho un conto in sospeso, o ad essere più precisi, due. Il primo appuntamento fu nel 2006: ero in terza superiore, di un istituto religioso, e il prete che seguiva la nostra formazione spirituale propose a tutte le terze di intraprendere un viaggio estivo, subito dopo la fine della scuola. Destinazione Santiago, partendo da Leon. Ammetto che quel viaggio ci cambiò la vita: nacquero amicizie che superano il tempo e la distanza, naquero forse amori ed altri si distrussero. Io mi reputavo tra le più “esperte”, in quanto già rodata con i campi scout, ma quello di cui feci esperienza non aveva nulla a che fare con i campi mobili delle route estive. L’aria che si respira sul cammino, gli incontri e persino le difficoltà non avevano nulla da condividere con i cammini sulle Dolomiti, con cibo e l’attrezzatura a cui ero stata allenata io.
3. Trovare la pace, o meglio detto "un senso".

   Moltissimi dei camminatori che si trovano lungo il Cammino stanno vivendo un momento di "crisi". Crisi intesa nel senso letterare greco, ovvero un momento di cambiamento: hanno vissuto il termine di una relazione amorosa o un lutto, hanno perso il lavoro, hanno deciso di intraprendere un anno sabbatico, hanno finito l'università o un grande progetto di vita. Ci tengo a precisare che non sono tutti mossi da queste premesse, ma in molti si può trovare un filo rosso che li lega. Il cammino di santiago, per la sua compontente spirituale ma anche per quella fisica è una bella palestra per i pensieri, che da aggrovigliati piano piano prendono forma e si fanno mettere in ordine, fino a trovare quel senso di pace che si cercava al momento della partenza. 

## Due regole

In questo viaggio, o meglio percorso, mi sono data due uniche regole. Me le sono imposte.

La prima è non parlare del mio lavoro. Scappo infatti da una situazione di disoccupazione, motivo per cui ho tutto il tempo che voglio a disposizione. Scappo, non parto. Scappo perchè è una ferita aperta che ancora fa male e spero di trovare la pace in questo pellegrinaggio moderno. Il non parlare del mio problema mi aiuterà a prenderne le distanze e a tornare forse con un punto di vista diverso, forse più maturo. 

La seconda è di camminare sempre fino a quando ne ho voglia, e fermarmi quando non ne ho più. Non è una regola facile oppure scontata: sul cammino infatti si fanno incontri che possono cambiare gli equilibri, o si è portati a scegliere di dormire in una città piuttosto che un'altra per dormire in quell'ostello famoso o per stare in una città più grande piuttosto che nel paesello. Niente programmi quindi, se non quelli dettati dalle mie gambe. 

..............

## La partenza

<iframe src="https://www.google.com/maps/embed?pb=!1m28!1m12!1m3!1d5768675.673955666!2d1.3915370271367837!3d45.091142970496975!2m3!1f0!2f0!3f0!3m2!1i1024!2i768!4f13.1!4m13!3e4!4m5!1s0x477eb2f6e70defab%3A0x4836a238e31df96!2sAeroporto+Marco+Polo%2C+Venezia%2C+Metropolitan+City+of+Venice!3m2!1d45.50495!2d12.33935!4m5!1s0xd5527e8f751ca81%3A0x796386037b397a89!2sBordeaux%2C+France!3m2!1d44.837789!2d-0.57918!5e0!3m2!1sen!2sit!4v1533914089496" width="100%" height="450" frameborder="0" style="border:0" allowfullscreen></iframe>

<iframe src="https://www.google.com/maps/embed?pb=!1m34!1m12!1m3!1d1469548.7385965628!2d-2.1582029310912847!3d43.99633530039606!2m3!1f0!2f0!3f0!3m2!1i1024!2i768!4f13.1!4m19!3e0!4m5!1s0xd5527e8f751ca81%3A0x796386037b397a89!2sBordeaux%2C+France!3m2!1d44.837789!2d-0.57918!4m5!1s0xd51408b63ded46f%3A0x9d4bd7d3d9323d5c!2sBayonne%2C+France!3m2!1d43.492948999999996!2d-1.4748409999999998!4m5!1s0xd50d5616cb5d49f%3A0x27d43cc64a91e1c7!2sSaint-Jean-Pied-de-Port%2C+France!3m2!1d43.163140999999996!2d-1.23811!5e0!3m2!1sen!2sit!4v1533914153781" width="100%" height="450" frameborder="0" style="border:0" allowfullscreen></iframe>

<iframe src="https://photos.marcozeta.com/frame/slideshow?key=vL4dh7&autoStart=0&captions=1&navigation=1&playButton=0&randomize=0&speed=3&transition=fade&transitionSpeed=1" width="100%" height="100%" frameborder="no" scrolling="no"></iframe>

Il primo grande passo per arrivare al Cammino è....il viaggio stesso! Arrivare all'inizio del Cammino è di per sè un'avventura, infatti scherzando con chi poi inconterò lungo il percorso è che è già una selezione naturale arrivare fino all'inizio dei Pirenei. Non esiste un solo Cammino di Santiamo, ma più di uno: io scelgo il Cammino Francesce, il più antico e anche il più famoso, per una questione affettiva e per la sua lunghezza, ma esistono altri cammini tra cui il primitivo, l'inglese, il cammino della Plata e il portoghese che sono altrettanto belli e suggestivi. L'inizio del Francese è nella cittadina di Saint Jean pied de port, altrimenti abbreviata in 