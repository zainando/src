+++
date = 2020-02-08T23:00:00Z
draft = true
image = "https://photos.smugmug.com/photos/i-5krCKxV/0/b91dfb47/X3/i-5krCKxV-X3.jpg"
series = "Montagna"
slug = "malga-nemes-malga-coltrondo"
tags = ["Italia", "Montagna"]
title = "Malga Nemes - Malga Coltrondo"

+++
[https://photos.marcozeta.com/Private/2020-02-08-NemesColtrondo](https://photos.marcozeta.com/Private/2020-02-08-NemesColtrondo "https://photos.marcozeta.com/Private/2020-02-08-NemesColtrondo")

Itinerario: Da Passo Monte Croce a Malga Nemes proseguenso per Malga Coltrondo 

Tempo di percorrenza: un'ora e un quarto

Dislivello: 240 metri

Parcheggiamo a Passo Monte Croce, c'è un piccolo parcheggio che era già pieno quando siamo arrivati, ore 11.00 circa, ma abbiamo trovato posto senza problemi lungo la strada che era pulitissima. Il primo pezzo del percorso è lungo una pista battuta, non abbiamo avuto bisogno di utilizzare le ciaspole anche se in alcuni punti era possibile scegliere un percorso alternativo dove la neve era un pelo più alta. Arrivati in circa un'ora alla malga ci si apre una vista mozzafiato sulle alpi Trentine: la voglia di rimanere a mangiare è tanta, grazie alla bella giornata molti passeggiatori pranzano fuori sui tavoloni esterni. Ci fermiamo solo per una tappa bagno e proseguiamo verso Malga Colrotondo. Il sentiero si fa più stretto e si dipana in mezzo ad un piccolo bosco; nessuno di noi aveva le ciaspe ai piedi e non abbiamo avuto difficoltà, ma se le avessimo avute sicuramente il percorso sarebbe stato più divertente e ci saremmo potuti permettere qualche fuori pista! Arriviamo in circa 40 minuti a Malga Coltrondo che troviamo chiusa per la ristrutturazione (ne eravamo al corrente), ci fermiamo ugualmente su un terrazzamento a mangiare panini che ci eravamo portati in zaino. Poco prima di ripartire incrociamo i gestori intenti a proseguire con i lavori: promettiamo che torneremo anche in estate a vedere i lavori ultimati!  

Torniamo lungo il sentiero e puntiamo a chiudere l'anello lungo il segnavia 149, ma troviamo degli escursionisti che ci informano che il sentiero è impraticabile poco più avanti a causa dei danni provocati probabilmente dalla tempesta Vaja del 2018. Per fortuna decidiamo di proseguire ugualmente e vedere con i nostri occhi questa interruzione del sentiero: effettivamente la traccia ad un certo punto non è molto chiara a causa di alcuni alberi caduti e dei segni di pista che sono presenti in due direzioni diverse, ma grazie all'ausilio della app Komoot riusciamo a trovare il percorso corretto e dopo poco riprendiamo una traccia segnata che senza problemi ci riporta in un'altra oretta al parcheggio, ricongiungendosi verso la fine alla strada battuta già percorsa all'andata. Questa ultima parte di percorso è stata estremamente piacevole in quanto non abbiamo trovato nessun'altro escursionista e la vista sulle montagne era davvero mozzafiato, con il sole che stava lentamente tramontando dietro le cime. 

Esiste una piccola variante che attraversa il bosco;  noi abbiamo scelto di farla al ritorno in discesa ed è sicuramente avventurosa, passando anche di fianco ad un fortino militare risalente all'epoca fascista. Questo sentiero non è adatto a tutti in quanto è scivoloso (essendo all'ombra alcuni tratti sono ghiacciati) e poco battuto; consigliamo di avere i ramponcini ai piedi e una buona dose di spericolatezza!

In totale abbiamo camminato 3 ore circa. 

Il sentiero è adatto a escursionisti principianti fino a Malga Nemes e Malga Coltrondo. L'anello completo è adatto ad escursionisti ben attrezzati e consapevoli ;) 

## Varianti

Per chi vuole alzare l'asticella di diffocoltà, da Malga Nemes può scegliere di proseguire vero Monte Rosso. Si prosegue per il sentiero n.13 verso il Rio di Pulla, per poi prendere il segnavia n. 14 seguendo la fine della valle. Il percorso diventa sempre più ripido fino ad arrivare alla cima del Monte Rosso. 

Per questa escursione: 

lunghezza percorso 12km

Dislivello 800 mt

Tempo di Percorrenza: 5-6 ore totali 

Giro effettivo:

<iframe src="https://www.komoot.com/tour/112856515/embed?profile=1" width="100%" height="580" frameborder="0" scrolling="no"></iframe>