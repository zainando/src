+++
date = "2018-08-17"
title = "Da Logroño a Nájera"
draft = true
tags = ["a piedi", "by foot", "santiago"]
series = "Camino de Santiago"
+++


<!-- ## Da Logroño a Nájera -->

<iframe src="https://www.google.com/maps/embed?pb=!1m28!1m12!1m3!1d94209.57421133367!2d-2.6578542004934653!3d42.44796939671681!2m3!1f0!2f0!3f0!3m2!1i1024!2i768!4f13.1!4m13!3e2!4m5!1s0xd5aab4130b390b1%3A0xf98252918a168870!2zTG9ncm_DsW8sIFNwYWlu!3m2!1d42.4627195!2d-2.4449852!4m5!1s0xd455c48d3f063d5%3A0xb7ea89a98a0bb30f!2s26300+N%C3%A1jera%2C+La+Rioja%2C+Spain!3m2!1d42.4167413!2d-2.7294624!5e0!3m2!1sen!2sit!4v1534539920409" width="100%" height="450" frameborder="0" style="border:0" allowfullscreen></iframe>

* Previsto:  km,  ore
* Effettivo: 
* Tappa intermedia: Navarrete

Il cammino sta diventando un’abitudine. Alzarsi alle 5 di mattina, barcollare per l’ostello cercando il bagno e sperando non sia occupato da qualche altro pellegrino, fare al buio lo zaino cercando di non dimenticare le mutande appese alla testiera del letto nel tentativo di asciugarle.    
La colazione stavolta è abbondante, non manca nulla nell’ostello parrocchiale e partiamo alle 6.15. Per un qualche strano motivo decido di camminare in sandali: la strada sembra facile e me li toglierò quando si farà più complicata. Parto con Doris, Marco e Ivan in formazione completa. Usciamo da logrono attraverso la città che come sempre dorme costeggiano per un po’ la statale e poi entriamo in un parco naturale: un laghetto, anatre e cigni e una grande quantità di alberi ci fanno compagnia per qualche km. Passiamo davanti allo storico Marcellino ma non ci diamo più di tanto peso: lascia anche un timbro ma passiamo avanti. Qui incrocio Cristiana accompagnata da una ragazza che dopo poco sparisce indietro, rimane invece Mario, ragazzo di Salerno. Facciamo un po' di km insieme, raccontandoci le nostre vite, e racconto finalmente del mio lavoro: non c'è motivo per tenerlo nascosto e parlarne mi libera un po’ e permette agli altri di capirmi, forse. Arriviamo a Navarrete dove facciamo colazione: non ho fame grazie all’ospitalità abbondante della parrocchia ma la mano mi sfugge e mangio una brioche con prosciutto e formaggio che nemmeno mi soddisfa. Devo capire come regolare meglio la mia alimentazione che proprio non va. Ricomincio a camminare con Claudia pensando che a breve ci raggiungeranno Andrea, Marco e Ivan; passiamo molto tempo insieme anche se le ciacole sono superficiali. La strada è bella movimentata, passa tra le vigne e terra rossa. Inutile dire di che colore sono i piedi... Deviamo per Ventosa ma è un errore abbastanza comune, allungando circa 1 km. Ad una pausa becchiamo gli altri e ripartendo si unisce a noi Ivan. Le ore diventano lunghe e il paesaggio sempre uguale, la conversazione langue è aspettiamo di arrivare a destinazione. Gli altri ci hanno staccato di circa 35 minuti. Quando arriviamo l’ostello alle porte è accogliente, merito di Paolo che ha preso posto per noi. Lavaggio, lavatrice e tutto va per il meglio. Segue aperitivo in cui conosciamo John, che mi da della stabile in quando sposata, mentre Paolo lo giudica persona dalla bella aura, e in compenso ci offre una sangria. Procediamo con una cena a base di carne per gli altri e di hamburger per me, ma avrei decisamente fatto meglio a prendere la carne pure io. Sarò più brava alla prossima ordinazione! In ginocchio sinistro ha iniziato a fare male, come ben mi fa notare Paolo quando mi fa un massaggio ai polpacci.    
Dicono che nel cammino, 10 giorni servono perché si adatti il fisico, 10 giorni perché inizi a liberarsi la mente e gli ultimi 10 sono dedicati allo spirito.     
Si parla già di partenze, scadenze, ritorni a casa. 
Non avere un orizzonte temporale di ritorno un po' fa paura, ma è anche il gusto della libertà. 
Mi manca mio marito e ci penso ogni giorno di più. I ragazzi fanno domande: dov’è, perché non è con me, quando mi raggiunge... Sapere di poterlo fare con il suo appoggio e la cosa più bella che ci possa essere. 
A domani! 

<iframe src="https://photos.marcozeta.com/frame/slideshow?key=tZttcp&autoStart=0&captions=1&navigation=1&playButton=0&randomize=0&speed=3&transition=fade&transitionSpeed=1" width="100%" height="100%" frameborder="no" scrolling="no"></iframe>
