+++
date = "2017-04-17"
title = "BCN#3: Sagrada Familia"
draft = false
image = "https://photos.smugmug.com/photos/i-x49MnZv/0/458a9588/X3/i-x49MnZv-X3.jpg"
serie = "Spagna"
tags = ["spagna", "barcelona","barcellona", "travel"]
+++

La vita Barcellonese ormai ci ha conquistato, e oggi lo dedichiamo all'esplorazione della città senza obiettivi troppo definiti. Usciamo come di consueto con discreta calma e senza doccia per me, avendo riscontrato qualche difficoltà con i turni del bagno occupati a lungo dai nostri host.     
Ci dirigiamo verso il quartiere del Raval che ancora non avevamo mai visto. Ci colpiscono la qualità e la quantità di negozietti e ristorantini che sembrano offrire cibo per tutti i gusti ed esigenze.     
Lungo la Rambla del Raval ci sono numerose bancarelle di prodotti di artigianato; facciamo una passeggiata senza alcun tipo di istinto da shopping e sarà proprio  per questo che ci ritroviamo a chiacchierare appassionatamente con una ragazza che produce orecchini collane e anelli vagamente in tema signore degli anelli. La sua bancarella é davvero bella e con articoli ricercati tanto che avrei acquistato tutto, ma mi sono trattenuta per non pesare troppo sul bagaglio a mano. Lei ha un profilo su etsy, una pagina [Facebook](https://www.facebook.com/atelierbcnjoia/) e Instagram e spedisce ovunque.  ora non aspetto altro che un'occasione festosa per acquistare qualcosa da lei!     

![earrings](/images/barcellona2017/20170417115916_IMG_3352-01.jpeg)

![dress](/images/barcellona2017/20170417121541_IMG_3357-01.jpeg)

Torniamo a camminare verso il centro con passo sostenuto, abbiamo infatti un appuntamento - romantico - per pranzo. Nella nostra fretta ovviamente facciamo un'altra "veloce"  sosta presso un negozio che vende borse e portafogli fatti di materiale riciclato. Nulla di originale e nuovo dite voi, che avete in mente i marchi Freitag o Malefatte, per chi viene da Venezia e dintorni, ma la storia dietro a questo marchio è Interessante e particolare, ma lo approfondiremo in un altro post. 

## Mangiare tapas a Barcellona: Bodega la palma 

Arriviamo con un pelo di ritardo a [Bodega La Palma](https://m.facebook.com/Bodega-La-Palma-1560344864278631/?fref=ts), una tipica osteria catalana (Bodega significa infatti osteria) dove ci è stato consigliato di andare a mangiare tipiche tapas in un ambiente tutt'altro che turista. Il fatto che la cameriera fosse poi una mia conoscenza emigrata da un paio di anni a Barcellona ha reso il pranzo già eccellente di suo, ancora più ricco e piacevole. 

![image](/images/barcellona2017/20170417161057_IMG_3385-01.jpeg)

Abbiamo ordinato alcuni dei piatti classici di questa regione, senza fare scelte raffinate come taglieri di affettati e formaggi (che avevano un aspetto appetitoso) o porzioni di cozze o filetti di carne che avevano profumi allettanti. Ci siamo buttati su crocchette di prosciutto e calamaro, tortilla di patate, patatas bravas, baccalà che somigliava al nostro mantecato ma con molto gusto, e le immancabili bruschette con il pomodoro che altro non sono che pane strofinato con del pomodoro.      

![Pranzo a Bodega la Palma](https://photos.smugmug.com/photos/i-tNXnFr6/0/89e2bf41/XL/i-tNXnFr6-XL.jpg "Pranzo a Bodega la Palma")

Ci fermiamo nel locale a lungo per finire i scrivere i post e sistemare le foto, e Circa sulle 16.00 ci spostiamo in direzione sagrada familia dove abbiamo il biglietto prenotato per le ore 17.30.

## [Sagrada Familia](http://www.sagradafamilia.org/en/)

Non avendo mai visto la celebre creazione di Gaudi decidiamo di non farcela sfuggire ora che i lavori negli interni sono finiti.    
Per 23€ a testa abbiamo acquistato i biglietti online su uno dei tanti siti dedicati. Per fortuna abbiamo prenotato con qualche giorno di anticipo: era quasi tutto full booked. 
Entriamo superando i controlli in un massimo di cortesia e gentilezza (ironia!), ritiriamo l'audioguida e con il naso perennemente all'insù ci lasciamo incantare dalla volta della chiesa. C'è poco da dire: lo spettacolo delle vetrate colorate colpire dai raggi del sole è sorprendente, l'altezza e la maestosità delle colonne a figura dall'albero è una magia senza eguali. Dopo aver passeggiato ripetutamente per le navate lo spettacolo è finito: ci è sembrato in un primo momento deludente, ma abbiamo potuto apprezzare a pieno il genio del costruttore visitando il museo sottostante che presenta schizzi e modellini dell'ideazione della chiesa e la cripta, rimasta in stile gotico come originaria ente era stato concepito l'intero progetto. 
Per noi la sagrada vale la visita almeno una volta nella vita, specialmente nelle ore pomeridiane con il sole che colpisce le vetrate rosse.    
La guida invece è stata spenta dopo le prime due tappe: lenta, noiosa e inutile. Non ve la consigliamo! 

![sagrada1](/images/barcellona2017/sagrada/20170417183555_IMG_3535-01.jpeg)

![sagrada2](/images/barcellona2017/sagrada/20170417173413_IMG_3401-01.jpeg)

![sagrada3](/images/barcellona2017/sagrada/20170417175255_IMG_3460-01.jpeg)

![sagrada4](/images/barcellona2017/sagrada/20170417173824_IMG_3416-01.jpeg)

![sagrada5](/images/barcellona2017/sagrada/20170417180337_IMG_3489-01.jpeg)

Dopo la visita prendiamo la metro per tornare in velocità al Raval, a fare una piccola spesa.. Uno dei vestitini addocchiati alle bancarelle è tornato a casa con me :)    
Prima di fare ritorno verso casa passiamo per un aperitivo al bosco delle fate, che ci era stato suggerito dalla figlia del nostro host. Il posto è tipicamente turistico, ma può valere una breve visita senza troppe aspettative. L'arredamento è curato e propone degli ambienti a tema, di cui il più grande è appunto il bosco con tanto di tempesta (non abbiamo capito ogni quanto tempo si ripropone la situazione). Troverete fontanelle, fate, candelabri accesi, triclini sospesi, animali di origami e un piccolo shop di giochi e oggetti fantasiosi. Noi abbiamo bevuto una sangria e una birra, ma ci suggerivano l'assenzio... Sarà per la prossima volta!

![Albero al Bosc de le Fades]( https://photos.smugmug.com/photos/i-dbCJfsr/0/e5dee0da/XL/i-dbCJfsr-XL.jpg "Albero al Bosc de le Fades")

![Lampadario al Bosc de le Fades]( https://photos.smugmug.com/photos/i-sdsQ5HD/0/7b8aa6a6/XL/i-sdsQ5HD-XL.jpg "Lampadario al Bosc de le Fades")

Stanchi e felici torniamo verso casa dove ceniamo con quello che avevamo acquistato al supermercato.    

Ore di cammino secondo Google fit: 2:53