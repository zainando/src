+++
date = "2017-04-16"
title = "BCN#2: Gaudí"
draft = false
image = "https://photos.smugmug.com/photos/i-qJb6tDW/0/a0f9d544/X3/i-qJb6tDW-X3.jpg"
serie = "Spagna"
tags = ["spagna", "barcelona","barcellona", "travel"]
+++

Buongiorno, è Pasqua!    
Per molti italiani è uno dei classici giorni da passare in famiglia, ma nelle nostre vige la regola del "Natale con i tuoi, Pasqua con chi vuoi" e quindi via a continuare il tuor catalano.    
Ci impieghiamo un po' a preparaci dovuti anche a ritardi per il possesso dell'unico bagno nell'airbnb abitato da altre 4 persone e solo per le 13.00 siamo fuori. Volendo fare i turisti con i fiocchi decidiamo di visitare una delle opere di Gaudí ma non tutte e due per salvare i nostri fondi. Optiamo per [casa Batlló](https://www.casabatllo.es/en/), che le recensioni dicono sia il capolavoro dell'artista e che si può visitare anche all'interno, mentre la visita di [casa Milà](https://www.lapedrera.com/en/home) è limitata a pochi ambienti e al tetto. 

![image](/images/barcellona2017/20170416133932_IMG_3187-01.jpeg)

Facciamo il biglietto sul posto, e per 23,5€ a testa con una coda esigua (l'accoppiata orario di pranzo + giorno di Pasqua si rivela vincente) guadagnamo l'audioguida in italiano con cuffie in tinta alle pareti della casa e smartphone dotato di applicazione di realtà aumentata. L'esperienza si rivela positiva al 100%: ottime le spiegazioni, belle le visioni, interessante e interattiva la visita. Passiamo dentro un'oretta e mezza prendendocela con estrema calma e scattando qualche foto, usciamo soddisfatti e affamati. 

![batllo_bw1](/images/barcellona2017/20170416150127_IMG_3269-01.jpeg)

![battlo_mirror](/images/barcellona2017/20170416135509_IMG_3201-01.jpeg)

![batllo_vr](/images/barcellona2017/20170416140530_IMG_3221-01.jpeg)

Mangiamo su di una panchina un hamburger home made con pomodoro e foglie di insalata, una soluzione sana e veloce e a portata di mano. Come dolcetto un quadratino (forse due... tre... O quattro! Persi il conto!) della cioccolata fondente presa il giorno prima che ha fatto le veci dell'uovo pasquale. 

![batllo_lunch](/images/barcellona2017/20170416150939_IMG_3281-01.jpeg)

Riprendiamo la visita verso [Park Güell](https://www.parkguell.cat/en/) che intendiamo raggiungere a piedi. Il navigatore ci informa che ci vorrà oltre un'ora, ma non siamo spaventati dalla strada, siamo in vacanza infondo!    
Passiamo di fronte a casa Milà giusto per dargli un occhio, il bar - ristorante alla base gli da un'idea di essere meno museo e più luogo attira turisti. 

![pedreira](/images/barcellona2017/20170416154148_IMG_3284-01.jpeg)

Arriviamo a Park Güell affrontando un po' di pendenza e schivando i molti turisti che disseminavano la strada. Inizialmente ci sembra che l'ingresso al parco sia a pagamento (8€ per adulti), ma i cancelli sono aperti e senza controlli ed entriamo indenni. Capiamo poi che il biglietto e necessario per entrare nella zona centrale del parco, identificato da colonne e dalla celebre scalinata con Iguana e altri animali fantastici. 

![guell_parrot](/images/barcellona2017/20170416172211_IMG_3338-01.jpeg)

![guell_panorama](/images/barcellona2017/IMG_20170421_004016-01.jpeg)


Noi ci accontentiamo di girare per la vegetazione e i passaggi sopraelevati e sostenuti da altre colonne, molto suggestivi e arriviamo fino alla croce sopraelevata da cui si gode di un'ottima vista sulla città. Un paio di selfie che mi vedono sofferente a causa delle mie vertigini, qualche minuto in compagnia di un suonatore di chitarra datato ma allo stesso tempo dotato, e voliamo sfruttando la strada in discesa verso la città. 
 Abbiamo intenzione infatti di andare a messa a Sant'Anna, dove si trova la comunità Cristiana di italiani a Barcellona e che offre una celebrazione in lingua italiana. 

![sanna_church](/images/barcellona2017/20170416185330_IMG_3345-01.jpeg)

La messa si rivela molto affollata in quanto ci affidano una cripta laterale. Sedie di plastica, ci si stringe un po' e si celebra con canti a cappella e gesti singolari, come una passeggiata lungo il chiostro subito dopo aver assunto la particola. Contenti di aver celebrato la Pasqua anche dal punto di vista cristiano, giriamo un po' per le vie intorno alla cattedrale gotica aspettando l'arrivo della fame, che non si fa attendere molto. Ci fermiamo presso il ristorante messicano ["La rosa negra"](http://www.rosanegrabcn.com), dove ero già stata in occasione della mia precedente visita in città. Avevamo già messo in conto una possibile attesa, e infatti aspettiamo circa mezz'ora prima di poterci sedere. Ordiniamo un burrito e delle tacos miste, e purtroppo rimaniamo delusi dalla qualità e dal gusto poco deciso dei piatti, i quali erano tiepidi all'arrivo e gelidi al momento dell'assaggio.

![rosa_negra](/images/barcellona2017/IMG_20170421_004653-01.jpeg)

 Le porzioni non erano eccessivamente abbondanti e ci siamo alzati con stomaco e portafoglio leggeri (23,5€ per un burrito, un tacos, un mojito e un'acqua piccola.) 
All'uscita ci siamo soffermati a vedere uno spettacolo di un'artista  davanti la cattedrale, per poi dirigerci di nuovo verso casa. 

Ore di cammino secondo Google fit: 4:10