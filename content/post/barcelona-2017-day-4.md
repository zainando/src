+++
date = "2017-04-18"
title = "BCN#4: Ciao Barcellona e grazie per tutto il pesce"
draft = false
image = "https://photos.smugmug.com/photos/i-WJXWf67/0/84c6a32a/X3/i-WJXWf67-X3.jpg"
series = "Spagna 2017"
tags = ["spagna", "barcelona","barcellona", "travel"]
+++

Giornata "veloce" per noi, e per veloce intendo che è passata in un soffio e mi chiedo chi ci abbia rubato il tempo!! 
Dopo la sveglia abbiamo impacchettato le nostre cose, entro quel giorno infatti avremmo dovuto fare check out ma avevamo 
chiesto alla gentile host se era possibile lasciare i nostri bagagli in stanza fino al pomeriggio - sera.    
Usciamo senza troppe volontà di visitare qualcosa di specifico; ci mancava ancora il giardino botanico, il museo della 
scienza e delle illusioni, il [Tibidabo](https://en.m.wikipedia.org/wiki/Tibidabo) (e probabilmente mille altre cose, 
ma queste erano quelle in short list!) ma abbiamo preferito vivere la città in relax senza corse e affanni.    
Ci dirigiamo verso il [negozio di scarpe](https://os2o.com/) del primo giorno, che stavolta troviamo aperto. 
Il ragazzo dentro e molto disponibile 
e ci spiega che il brand che cerchiamo noi non lo vendono più, e le uniche calzature che hanno che fanno al caso nostro 
sono un paio di [Enix](http://www.enixsandals.com/) minimaliste, con la suola in Vibram e dei laccetti che la tengono attaccata al piede. 
Ci convincono, compreso il prezzo allettante (30-40€, a fronte dei 100€ che avevamo trovato in precedenza dei sandali analoghi) 
ma purtroppo hanno solo il mio numero. Me le provo e la sensazione è piacevole, avevo paura non aderissero a sufficienza 
al piede e invece il confort è massimo. Purtroppo non hanno il numero di Brunetto, che per consolarsi si prova un paio di scarpe con le dita dei piedi
separate, uno dei desideri che covava da lungo tempo. L'aspetto estetico lascia a desiderare, ma a detta sua sono molto comode!

Stiamo per uscire senza sandali nel sacco quando i commessi ci propongono una soluzione alternativa, andando a recuperare un modello
che esponevano in vetrina: i sandali "fai da te" stile Ikea, che ci dicono sia molto di tendenza. In sostanza, senza troppo crederci pure loro, 
ci spiegano che ci avrebbero dato due pezzi di suola Vibram che avremmo sagomato noi in un secondo momento, e due paia di lacci. 
La semplicità della proposta è così sfidante che decidiamo di aggiungere quei 300 gr di peso nel nostro bagaglio a mano per la cifra di 30€ in due 
(quindi 15€ a paio di sandali). 
Abbiamo fatto un acquisto geniale o siamo stati fregati? Lo scopriremo solo con il tempo. Quel che è sicuro è che per queste vacanze rimarremo senza sandali! 

![diy-huaraches](/images/barcellona2017/Screenshot_2017-05-01-16-05-22.png)

![five_fingers](/images/barcellona2017/IMG_20170418_124818-01.jpeg)

Continuamo il nostro giro con la ricerca di cibo che si conclude in maniera sbrigativa con due tacos a Raval, 
da [Taco Alto Raval](http://tacoalto.es/) (ma ci diranno poi che poco più avanti c'era un messicano degno di questo nome 
e più economico), poco lontano da [el gato de botero](http://www.barcelonaturisme.com/wv3/en/page/1226/cat-fernando-botero.html) 
e proseguiamo a girare per negozi e vie. 

![tacos](/images/barcellona2017/IMG_20170501_161738.jpg)

![el_gato](/images/barcellona2017/20170417200646_IMG_3547-01.jpeg)

Ripassiamo per casa a prendere i nostri bagagli e a lasciare le chiavi, e ci rechiamo
in zona università dove abbiamo appuntamento con la mia amica Alba, la stessa che ci aveva introdotto alle bontà di Bodega la Palma il giorno prima. 
Ci beviamo una birra in una "terrazza" (chiamano così i tavolini all'aperto fuori dai locali) ed è una chiacchera continua 
su conoscenze in comune, tappe della vita e lifestyle in Barcellona. Alba ci racconta che le opportunità che la città offre sono decisamente 
maggiori rispetto a Mestre/Martellago dove siamo cresciute, e mi trovo ad ammirare la mia amica per aver lasciato tutto alle spalle ed essere andata 
cercare uno spazio tutto suo, in una città dove si respira davvero e ogni cosa che si desidera è a portata di mano. A tal proposito, 
dopo la birra desideriamo qualcosa da mettere sotto i denti prima di andare in aeroporto a prendere il nostro secondo volo, 
e ci fermiamo in una pizzeria al taglio tutta italiana: una certezza assaporare i gusti di casa! 

![bye-barcelona](/images/barcellona2017/20170418192129_IMG_3580-01.jpeg)

In plaza Catalunya prendiamo l'aerobus numero 2 per andare verso il terminal Rayanair, biglietto che ovviamente acquistiamo online dallo smartphone. 
Il volo va per il meglio, atterriamo a Siviglia e con un altro bus arriviamo in centro città per mezzanotte. I gradi indicati 
sono 25: ci sembra di sognare! 
Arrivamo in 40 minuti a piedi nella stanza del nostro nuovo host, Ramon, che ci accoglie sveglio nonostante l'ora. 
Ci mostra il ripiano del frigo dedicato a noi colmo di pane, margarina e marmellata... La colazione di domani è assicurata! 
Filiamo a nanna per ricaricare le pile, pronti ad affrontare una nuova città!    

Ore di cammino secondo Google fit: 4:20

