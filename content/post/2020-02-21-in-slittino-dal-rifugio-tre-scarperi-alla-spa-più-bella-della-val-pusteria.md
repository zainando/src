+++
date = 2020-02-21T23:00:00Z
draft = true
image = "https://photos.smugmug.com/photos/i-3QJdgz5/0/54f8f3d6/X3/i-3QJdgz5-X3.jpg"
series = "Montagna"
slugh = "in-slittino-dal-rifugio-tre-scarperi-alla-spa-più-bella-della-val-pusteria"
tags = ["Sauna", "SPA", "Sesto", "Montagna", "Slittino"]
title = "In slittino dal Rifugio Tre Scarperi alla SPA più bella della Val Pusteria"

+++
## Trekking e relax a Sesto: una facile escursione adatta a tutti

La passeggiata fino al Rifugio Tre Scarperi è semplice e breve adatta a camminatori poco allenate o alle prime esperienze con la montagna, specialmente in inverno: abbiamo programmato infatti questa escursione sulle esigenze di una coppia di amici non abituata alle alte quote. La possibilità di unire cammino e relax in un'unica uscita ha contribuito a rendere la giornata super!

Partenza

Si parte da Val Campo di Dentro, località **tra San Candido e Sesto**; un cartello segnaletico indica la strada per il Rifugio tre Scarperi e pochi metri dopo è\` possibile lasciare l'auto nel parcheggio gratuito [qui](https://goo.gl/maps/7VW3TH4otornwKqZA) come abbiamo fatto noi. Se preferite si può proseguire lungo la strada asfaltata, ma con il fondo parzialmente ghiacciato fino a [qui](https://goo.gl/maps/dyjZEhSVhP2YoGgd6). Da questo punto in poi in inverno la strada in inverno è chiusa con una transenna e dedicata alle discese in slittino (e alle salite a piedi!).

![Ponticello alla partenza del sentiero in mezzo al bosco](https://photos.smugmug.com/SpaceTimePoints/2020-02-22-TreScarperi/i-8KnhFT4/0/451f3927/X3/IMG_3194-X3.jpg)

## Salita

Decidiamo di seguire il sentiero che costeggia la strada battuta, immerso per la prima parte nel bosco con giochi di luci molto suggestivi. Questo inverno è scesa una buona quantità di neve ma risale a qualche mese prima, quindi il fondo è parzialmente ghiacciato: le ciaspe le teniamo in zaino e preferiamo indossare i ramponcini. Il sentiero sale sempre ma senza strappi, in alcuni punti interseca la strada battuta, rendendo molto remota la possibilità di perdersi. Il vantaggio di percorrere il sentiero è quello di lasciare la pista libera a chi scende in slittino o a chi sale con gli sci da fondo; non ultimo troviamo famiglie con i bimbi che si godono la passeggiata seduti su uno slittino trascinato da papà.

![L'uscita dal bosco](https://photos.smugmug.com/SpaceTimePoints/2020-02-22-TreScarperi/i-FgQk23s/0/20358eae/X3/IMG_3210-X3.jpg)

Alcuni punti ben si prestano a foto profilo, perchè dominano dall'alto la vista delle vette tra cui il Monte Mattina che sovrasta la vista: il caldo sole di febbraio rende la luce perfetto per un piccolo set improvvisato! L'ultima parte del sentiero è quasi pianeggiante e la valle è incorniciata dai monti per una vista da favola.

Arriviamo in circa un'ora e mezza (comprese soste fotografiche e non) al Rifugio Tre Scarperi che compare alla nostra sinistra quasi un po' defilato. Nonostante la bella giornata non è particolarmente affollato e possiamo sederci sui tavoloni della terrazza a gustare qualche bontà locale. Nonostate i piatti alla carta siano uno più invitante dell'altro, ordiniamo solo una birra a testa ed un dolce, ci eravamo infatti mangiati i panini al sacco: ma la prossima volta proveremo anche la parte gastronomica del rifugio!  
Rifugio Tre Scarperi 0474 966610 [www.drei-schuster-huette.com](http://www.drei-schuster-huette.com/)

  
![Momomento Instagram prima di arrivare al rifugio](https://photos.smugmug.com/SpaceTimePoints/2020-02-22-TreScarperi/i-DPrx2qG/0/f449d34a/X3/IMG_3227-X3.jpg)

## Discesa

In slittino!!

Al costo di 5€ (non 4€ come avevamo trovato scritto nelle nostre ricerche pre partenza) ci aggiudichiamo uno slittino a testa per la discesa, pagati direttamente alla cassa del Rifugio: i nostri bolidi, solidi e super performanti, ci portano in un batter d'occhio all'imbocco del sentiero. La strada battuta permette di raggiungere una certa velocità ma non ci sono pericoli, se non quello di andare fuori pista; bisogna prestare attenzione ai pedoni che scelgono di percorrere la strada in salita o discesa ma con un po' di buon senso la discesa è davvero piacevole. Attenzione ai pantaloni: se non sono da neve, potreste trovarvi ad avere il fondoschiena completamente bagnato!

![Traguardo!](https://photos.smugmug.com/SpaceTimePoints/2020-02-22-TreScarperi/i-vdZMfk4/0/4ed6c567/X3/IMG_3240-X3.jpg)

![Traguardo!](https://photos.smugmug.com/SpaceTimePoints/2020-02-22-TreScarperi/i-rS29Q9P/0/8bd6c655/X3/IMG_3247-X3.jpg)

## Riassunto

Partenza: Parcheggio Val Campo di Dentro  
Dislivello: 280 m  
Lunghezza: 6,8 km  
Tempo di percorrenza: 2 h

<iframe src="https://www.komoot.com/tour/114571639/embed?profile=1" width="100%" height="600" frameborder="0" scrolling="no"></iframe>

## SPA

Siamo partiti per la camminata intorno alle 11.00 della mattina e intorno alle 16.30 siamo già di ritorno alla macchina; la giornata non è stata per nulla fredda ma il sole sta tramontando e i vestiti sono fradici per la discesa, è ora di scaldarci le ossa! Ci rechiamo quindi al [Caravan Park Sexten SPA](https://www.caravanparksexten.it/en/caravan-park.html) poco distante per goderci 3 ore di puro relax. Il parcheggio è poco capiente quindi giriamo un pochino prima di trovare un posto libero; entrando capiamo subito il perchè, il posto è davvero pieno di persone!  
 L'ingresso alle piscine + terme costa 21 € a persona (non sono previste riduzioni per gruppi), e indossati i nostri costumi ci buttiamo nella zona delle piscine. Non ci viene dato un asciugamano o ciabatte, per fortuna abbiamo tutto l'occorrente con noi; il personale sebbene molto gentile non ci spiega nel dettaglio come funziona la logistica o come possiamo controllare il tempo che ci rimane a disposizione dall'ingresso. Abbiamo un braccialetto elettronico al polso, scopriamo poi che basta avvicinarlo in un totem e ci informa quanto tempo è passato dal momento dell'ingresso. Il posto è curato e davvero piacevole, ma il gran numero di bambini presenti fa si che si perda la tranquillità che la location richiama. Davvero piacevole la piscina esterna con idromassaggio da cui si vedono le montagne. 

La zona della sauna è più tranquilla anche se sempre molto affollata; si possono scegliere saune esterne (=bisogna uscire al freddo per accedervi.. ma ne vale la pena!!) con tanto di possibilità di fare il bagno nel laghetto esterno, oppure le saune interne con l'imbarazzo della scelta tra grotta di sale, bagno turco, saune a varie temperature e livelli di umidità. In tre ore abbiamo provato tutto, ma saremmo rimasti in ammollo molto volentieri ancora a lungo! Facciamo notare che la parte della sauna è obbligatorio accedervi senza costume, come è di consuetudine in Trentino e in generale nella tradizione nordica; per noi la cosa è molto naturale, ma se non avete piacere a mostrarvi senza veli potete tranquillamente indossare l'ascigamano ovunque, ad eccezione per il bagno turco. 

L'igene in questi luoghi è molto controllata quindi i corpi devono necessariamente stare all'interno dell'asciugamano, piedi compresi, vi consigliamo quindi di portarne uno abbastanza ampio. 

Questa zona benessere non ha il classico angolino con tisane o bibite rinfrescanti, ma all'occorrenza un paio di fontanelle per bere un po' d'acqua. Vi suggeriamo di non portare con voi cellulari o averi preziosi, ma di godervi questa esperienza completamente scollegati dal resto del mondo. 

## Cena

Per cena siamo andati alla [Lanterna Verde](https://www.gruenelaterne.it/en/gruene-laterne.html) a Moso, a pochi minuti di distanza dalla Spa, che propone un menu d'asporto e due sale per cenare; è inoltre un bel posto dove soggiornare nel caso vogliate rimanere più giorni in zona. Suggeriamo di prenotare con anticipo; noi non avendolo fatto aspettiamo 40 minuti il tavolo, ma ce la passiamo chiaccherando. Il menù è tipico locale e qualunque cosa scegliate, farete la scelta giusta! Il prezzo non è leggero ma adeguato alla qualità e alla zona. 

Grazie a Davide e Chiara che hanno vissuto con noi questa avventura!!

Se utilizzi il nostro articolo per le tue escursioni, ne saremo più che contenti. questo blog è nato apposta! Se ci condividi suoi tuoi social, ci farai un gran bel regalo. 

Thanks to

[https://www.babytrekking.it/rifugio-tre-scarperi-bambini-passeggino/](https://www.babytrekking.it/rifugio-tre-scarperi-bambini-passeggino/ "https://www.babytrekking.it/rifugio-tre-scarperi-bambini-passeggino/")